---
layout: post
title: අප්පච්චි
---

ඉස්සර

මහ රූස්ස ගහක් වෙච්චි

දිවුල් ගහ

අප්පච්චියි මමයි

තරගෙට ගහන

බර පොලු වරුසාවට

මහ ගොඩක් ගෙඩි

ආඩම්බරෙන් බිම දැම්මට

<br>

අද

කේඩෑරි ගහක් වෙලා

ඒ දිවුල් ගහම

තනි මගේ

දිරච්ච පොලු පාරවල්

දුසිමකට විතර

ගෙඩි දෙකයි බිම දැම්මෙ

ඒකත් ඕනෙවට එපාවට

<br>

ගහටත් මහන්සි ඇති

මට වගේම

අප්පච්චිගෙ මතක

පස් අවුරුද්දක්

හිතේ තද කරං ඉදල

කාටවත් නොකිව්වට

පරන ගස් පෙරලෙද්දි

අලුත් ගස් නැගිටිනව

ඒකයි සොබාදහමෙ

හැංගිච්ච නීතිය
